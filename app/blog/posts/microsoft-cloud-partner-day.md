# Microsoft Cloud Partner Day
I dag var jeg til Microsoft Cloud Partner Day inde på Tuborg Boulevard sammen med [Ulrich Bojko](http://www.getinthesky.com/ "Ulrich Bojko") (hans blog). Microsoft helt store satsning er hel klart "Cloud", det kan man nemt fornemme, for ikke nok med at der snart kommer en ny version af både Office pakken og Windows 8, men det vildeste bliver nok at der så snart kommer Office 365 Consumer. Det er Email, SharePoint og Officepakken til private for en fast månedlig pris. Så istedet for at købe Officepakken til 1000 kroner, så lejer du det af Microsoft.

Cloud Partner Day var hovedsageligt om hvordan Office 365 var på vej mod noget større end det var i dag, masser af tal med antal partnere og hvordan det gik! Det virkede til at Microsoft havde tænkt det som en dag til at holde Partnerne til ilden med at få solgt Office 365\. Det lykkes også meget godt synes jeg efter dagen er omme.

Søren Fink-Jensen fra [1ClickFactory](http://www.1clickfactory.com/denmark "1ClickFactory") havde et oplæg om hvordan han rådgiver virksomheder, så de får en bedre omsætning. Han lagde især vægt på at man skulle havde en god hjemmeside (duh!), fordi at 60% af kunderne søgte på Google inden de skulle ud og køb IT. Han snakkede også om ideer til hvordan man kunne få større markedsandele, ved f.eks. at give noget gratis væk og så tage penge for opgraderinger. Jeg synes det er en fed vinkel og jeg kan også rigtig godt selv lide den. Man skal selvfølgelig ikke give alt gratis væk, men at give noget gratis væk giver man folk muligheden for at se hvad man kan uden at skulle forpligte sig. Det fede ved internettet er nemlig at det ikke koster ekstra om du giver det til 5 eller 200\. Det koster det samme!

Men jeg synes jeg lærte noget, især hvordan jeg skulle tænke i kundens sted når man skulle sælge Office 365\. Det var især at man skulle lægge vægt på, at det var en månedlig betaling istedet for en stor upfront betaling. Det er nemlig typisk de små virksomheder, som ikke har lov til at låne penge i banken til netop IT.

Jeg synes det var en meget fed dag, men jeg savner lidt mere avanceret seminarer for de garvede Cloud Partnere, dem som allerede kender Exchange, SharePoint og Lync, og måske gerne vil lærer hvordan man lave [AD integration](http://da.wikipedia.org/wiki/Active_Directory "Active Directory") til SharePoint.

Status på Microsoft Cloud er at det stadig er under udvikling, men i fuld kraft. Sådan noget som Exchange Online har de fået styr på, og SharePoint Online er også som sådan klar. Vi så ikke så meget på SharePoint 2013, men hvad jeg selv har kigget ser det absolut lovende ud! Jeg glæder mig i hvert fald til det bliver lanceret!