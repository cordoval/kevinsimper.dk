# Amino'er er alt for hjælpesomme
Jeg har været på amino en del år nu, faktisk er det lidt over 4 år siden jeg oprettede mit første indlæg. Jeg har fået meget hjælp og er især blevet inspireret af andre til at prøve nye ting. Det må siges at jeg også er blevet klogere i hvordan man skal takle personer på internettet. Flere gange har jeg da tænkt; "Sikke en klaphat, nu skal jeg lige fortælle ham at han er helt forkert", hvorefter jeg har stillet mig selv spørgsmålet, hvad præcist vil der komme ud af det? Vil folk blive glade, eller vil folk blive sure på mig? Hvis sure, så det sgu' bedst at lade vær'!

Jeg synes desværre at der er kommet en tedens på Amino, at folk er blevet alt for hjælpsomme. Nu må du ikke misforstå mig, jeg synes det er rigtig fedt når folk gerne vil hjælpe og kommentere, men jeg synes det er kommet til det punkt, hvor folk som kommentere ikke bringer noget nyt på bordet andet end varm luft, desværre. Det virker som om at de i virkeligheden kun skriver/hjælper, fordi de gerne vil blive set, og ikke fordi de lige netop gerne vil hjælpe. Der er helt sikkert og nogen, som gør det fordi der gerne vil hjælpe, men et svar er ikke til meget gavn, hvis man ikke ved noget om det der blev spurgt om.

Amino er virkelig blevet omdrejningspunktet for mange nye virksomhedsejere, som gerne vil promovere deres services/hjemmeside. Det er rigtig nemt at komme igang på amino og fortælle om sine tjenester og hvad man kan. Rigtig mange mennesker (især unge, mig selv inkl.) er blevet bidt af internettet og teknologi, og nogle er også rigtig dygtige til det de laver, men jeg synes ofte det er nemt at se, hvem der reelt ved noget om det der er blevet spurgt og hvem der ikke gør.

Signaturer bliver også brugt i stor stil på amino, nogen gange lige lidt for meget, hvor man tænker om man er havnet på en gratis spil hjemmeside. Ofte har det bare den modsatte effekt ved at have et stort og fremtrædene signatur, at jeg synes personen er en "oginok" og at jeg ikke klikke på linksne. Jeg kigger kun på links, hvis jeg interesseret i personen og det kan du kun ved at gøre to ting:

1.  Skrive noget der er interessant
2.  Skrive noget hvor jeg tænker, "Hold da kæft, han virker dygtigt!"
Jeg synes vi skal prøve at komme tilbage på sporet, hvor at en debat er fuldt med nyttig og hjælpsom information, og ikke en masse fyld og varm luft. Man kan sammenligne det lidt med den personen, som du sikkert også kender, som altid skulle lige havde en kommentar med, om det så var graviditet eller hvordan at solceller virker, man bliver træt af dem i længden!

Det er jo selvfølgelig også en debat, hvor alle har lov til at være med, men igen man behøves ikke at have en kommentar med alle vegne! ;-) Se hvad andre skriver og bliv klogere, eller hvis der er en tråd hvor der ikke er nogen svar efter noget tid, så gør det umage og svar godt!

Har du også oplevet det sådan på amino eller er jeg alene om denne holdning?