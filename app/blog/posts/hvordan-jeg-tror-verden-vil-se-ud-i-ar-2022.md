# Hvordan jeg tror verden vil se ud i år 2022
[![](http://kevinsimper.dk/wp-content/uploads/2012/03/sci-fi-by.jpg "sci-fi-by")](http://kevinsimper.dk/wp-content/uploads/2012/03/sci-fi-by.jpg)

Jeg har tit gået og tænkt på at skrive ned hvordan jeg tror verden vil være om 10 år, for så i 2022 at kunne se tilbage på hvad der rent faktisk er sket og hvad der er gået helt anderledes.

Det første jeg tror vil være en realitet er at jeg kan styrer alt over internettet og følge med i alt. Alle vores ting vil simpelthen være forbundet med internettet og snakke sammen, så hvis jeg har glemt at slukke for en lampe, så gør jeg det bare via min mobiltelefon. Allerede nu kan man godt sætte ting op til at blive kontrolleret via internettet, men det er stadig avanceret og ikke helt nemt.

Det er svært at forstille sig hvordan nettet udvikler sig, for det som vi kender idag er kun 10 år gammelt, og selvom det føles som om det har været her i lang tid, så er det kun den helt spæde start vi er med på. Jeg synes det må minde lidt om dengang man lavede de første biler, hvor man prøvede en hel masse nye teknologier af. Sådan er nettet også og hver dag kommer der nye programmeringssprog og måder som man kan gøre tingene på. For eksempel er Javascript og især bibliotektet jQuery i stor udvikling. Jeg tror om 10 år så vil vi se færrere programmeringssprog, men rigtig udviklede som rigtig mange mennesker har taget til sig.

Jeg tror heller ikke at fjernsyn findes om 10 år, som det vi kender det idag. Jeg kan simpelthen ikke forstille mig at der er nogen som gerne vil se reklamer og heller ikke kunne styrer hvornår man har lyst til at blive underholdt. Nej, jeg tror der kommer endnu flere niche kanaler, som sender lige det som man er interesseret i og alt sammen blive streamet over internettet.

Reklamer bliver også vendt på hovedet, og kommer til at fungere på den måde det skal gøre. I år 2022 vil reklamerne ikke blive blæst i hoved på dig, eller være noget som du ikke har lyst til at se. Grunden til det er fordi jeg tror fjernsynet forsvinder, og dermed reklamepauserne. Om 10 år vil der simpelthen heller ikke blive printet flere reklamer som du får leveret i din postkasse, det bliver nemlig alt for dyrt at printe og få nogen til at levere det til dig. Jeg tror det bliver sådan at vi spørg vores venner hvad de har og så køber vi det efter deres anbefaling, end vi allerede gør nu. Vi bliver sælgere for de produkter vi interessere os for. Allerede nu kan vi se det med computere, hvis du er lidt nørd, så er der sikkert allerede nogle i din familie, som har spurgt dig hvad for en slags computer du synes de skal købe.

Jeg tror ikke på at der kommer noget nyt indenfor måde vi bevæger os på. Jeg er spændt på at se hvordan den offentlige transport kommer til at foregå eller om vi kommer til at køre rundt i vores elbiler, som alle er blevet så billige at vi alle kan havde en. Sådan som det ser ud nu tror jeg ikke vi ser førerløse biler før i år 2030 måske. Bilerne bliver helt sikkert klar før, men det er simpelthen et spørgsmål om os som skal leve sammen med dem. Jeg tror ikke at vi om 10 år har nok tiltror til at bilerne kan fører os rundt sikkert nok.

Det blev til en masse forskellige jeg fik skrevet, men nu lover jeg her at jeg så om 10 år vi komme tilbage til her og følge op på hvordan tingene rent faktisk står til. På gensyn om 10 år! heh