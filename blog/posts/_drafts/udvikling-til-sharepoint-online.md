# Udvikling til SharePoint Online i forhold til SharePoint lokalt
Jeg synes at SharePoint er et rigtig fedt værktøj til at dele information mellem folk som arbejde sammen. Jeg tænker det som Excel bare med superkræfter. Det man ofte bare har brug for er at kunne taste nogen data ind, som andre også skal kunne se, og eventuelt ændre i hvis de har noget mere at tilføje.

Men SharePoint har nogen omkostninger for at komme igang. SharePoint har en gratis udgave som hedder Foundation og den kan man hente gratis hvis man har lyst, og installere på Windows 7 eller Windows 2008 Server. Sammen med den kan man bruge SQL Express, som man også kan bruge gratis. Den har dog nogle begrænsninger. Det vil faktisk sige at du kan komme igang gratis med at bruge SharePoint, hvis man ser på det sådan. Men du skal ud og have en computer som SharePoint kan ligge på og som har regnekraft tilovers til at kører det, for slet ikke at snakke om at man selv skal sørge for at der bliver taget backup og at tingene fungere.

Alt i alt så er SharePoint ikke gratis inden du får set dig om og derudover vil du hurtigt løbe ind i begrænsningerne for SQL, som er det som indeholder alle dataerne. Men Microsoft har faktisk lavet en billig løsning så du kan komme igang med SharePoint billigt.

## SharePoint Online - en del af Office 365

Office 365 blev lanceret sidste år i Juni måned og er derfor et rimelig nyt produkt fra Microsoft. Det er super smart at du meget nemt at kan oprette en konto og du så får både Exchange email, SharePoint og Lync. Alt det kan du få for 55 kroner om måneden.

Så tænker man, det lyder næsten for godt til at være sandt. Fortalte du mig ikke lige at SharePoint var gratis, men man skulle have sin egen server og alt muligt, men nu kan man så får SharePoint uden alt besværet?

Det lyder rigtig godt og det er det som sådan også. Microsoft siger at SharePoint Online er baseret på SharePoint Foundation, som var den gratis udgave. Det er fedt, for man kan en masse ting som passer fint til små virksomheder.

På mit arbejde hos Ravn IT arbejder vi meget med Office 365 og det er et godt produkt, men Sharepoint Online har vi haft en del problemer med. Dels fordi vi har troet at SharePoint Online var det samme som SharePoint Foundation, men det er det desværre ikke. Den pris du betaler for SharePoint Online hænger meget sammen med kvaliteten du får.

Det er en hosted løsning, hvilket vil sige at Microsoft står for alt! Med det betyder også at du ikke selv kan ændre nogen som helst indstillinger, som du normalt ville kunne på den gratis SharePoint Foundation og ikke mindst SharePoint Server. Det giver nogen problemer for lige pludselig har du begrænsede resourser, som du lige pludselig skal regne med når du vil udvikle noget til SharePoint Online. For at gøre det helt perfekt, har du ikke adgang til nogen som helst log. Det vil sige at hvis der er noget som fejler eller noget som ikke fungere som man regner med, har man ikke nogen mulighed for at finde fejlen, du kan kun gætte dig frem, og SharePoint er sådan et stort maskineri så det kan være hvad som helst.

Det der næsten er mest synd er at det ikke er muligt at købe flere resourse eller noget. Der er kun 1 plan og den er den samme uanset hvad. Så for lige at drage en konklusion på Sharepoint Online:

Hvad du **kan** bruge Sharepoint Online til:

*   Meget billigt teste og se hvad SharePoint er
*   Bruge den til at gemme simple ting og dokumenter
*   Bruge det som springbræt til
Hvad du **IKKE kan** bruge Sharepoint Online til:

*   Programmer advanceret handlinger som slipper dig for manuelt arbejde
*   Koble dine nuværende systemer sammen med SharePoint, så som regnskabssytem
*   Lave beregninger til at kunne lave statestik
SharePoint er et fedt system, det bedste på markedet uden tvivl, men SharePoint Online er kun en prøvesmag hvad SharePoint i virkeligheden er, og det gør Microsoft bare ikke opmærksom på. Så er man seriøs er der kun muligheden for en server med enten SharePoint Foundation eller Server udgaven. Men nu må vi se omkring SharePoint 2013 måske ændre det sig, hvem ved!