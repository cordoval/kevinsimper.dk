# Twilio - Automatisk telefon API og ideer hvad det kunne bruges til
![](http://kevinsimper.dk/wp-content/uploads/2012/06/Twilio-Danmark.png "Twilio-Danmark")

Jeg har haft lagt mærke til Twilio, da det kom ud. Men som regel med amerikanske firmaer, så kommer de sjældent til danmark med deres services. Denne her gang er dog anderledes og Danmark er faktisk en af de første lande i Europa, som har adgang til tjeneste.

Twilio er kort en tjeneste, som gør det nemt at programmere telefon opkald. De har lavet et API som gør det muligt at købe _helt automatisk_ telefon numre. Jeg synes det er rigtig fedt fordi det her er ikke en tjeneste, hvor du behøver specielt teknologi eller udstyr for at bruge. Nej, alle mennesker i danmark har en telefon, det vil sige at alle kan bruge det man laver.

Her er for eksempel nogle ting jeg kunne komme i tanke på man kunne bygge med Twilio:

*   Lave din personlige dagbog, som du ringer til hver dag og indtaler hvad du tænker.
*   Mulighed for at to personer kan snakke sammen uden at de behøves at kende hinandens numrer (Annonce med salg af brugte ting, hvor man ikke vil lægge sit offentlig nummer ud).
*   Mulighed for at verificere telefon numrer.
*   Mulighed for at tracke hvor personer ringer fra. Med Twilio kan du billigt købe et ekstra telefon nummer som du viderestiller til dit eget nummer. Derefter bruger det i en en annonce, og så kan du helt bestemt se om dine opkald kommer fra din hjemmeside eller din avis annonce.
*   Optage telefonsamtaler, som bagefter opkaldet automatisk bliver sendt til begge parter, så de begge kan huske hvad de snakkede om.
*   Mulighed for at give påmindelser til personer på bestemte tidspunkter. Det kunne være et opkald, som man får hvis der er chancer for at diger vælter.
*   Det kunne give muligheden for at lave et telefon system, så dine kunder bliver stillet hen til den første ledige konsulent.
*   Brugere kan ringe ind og godkende aftaler hos tandlæge.
Det er kun fantasien der sætter grænser for hvad twilio kan bruges til, men jeg må erkende at med smartphones er behovet lidt anderledes. En ide var at man kunne fjernstyrer ting med twilio, som for eksempel at tænde og slukke varmen i et sommerhus, men det kan ligeså godt eller faktisk bedre klares med en app eller hjemmeside. Hvis Twilio havde lanceret deres tjeneste for 5 år siden inden smartphones, var det blevet en kæmpe success, men behovet findes absolut også idag.

Twilio har også muligheden for at automatisk kunne læse tekst op,  men jeg ser det kun nøttigt til korte beskeder. Der er ikke noget godt ved at få læst nyheder op i en telefon.
Igen der findes også talegenkendelse med Twilio, men der findes ikke nogen god genkendelse af Dansk endnu, så det er ikke noget man kan bruge her i danmark i hvert fald indtil videre.

Jeg håber dog på at vi kan finde på ting at bruge Twilio til, fordi det vil betyde at vi vil ser flere af sådan nogle innovative tjenester. Nu vil jeg prøve at lege lidt med det her de næste par dage og se hvad jeg kan komme frem med af sjove ideer.